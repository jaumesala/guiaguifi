---
layout: page
title: Introducció i passos previs
prev: index.html
next: muntatge.html
---

{: .lead}
La finalitat d'aquesta guia és ajudar a qualsevol persona, amb coneixements informàtics o no, en el procés d'instal·lació i configuració d'un node per poder connectar-se a la xarxa Guifi.net. En aquesta guia trobaràs la informació pas a pas de tot el procés de muntatge, ja sigui de l'antena, el router, el cablejat, etc...

---

{: .alert .alert-info }
Tot i ser una guia per a persones amb pocs coneixements del tema, és molt aconsellable que tingueu un company (o més d'un) que us ajudi en tot el procés.

El procés en general està dividit en sis part principals:

1. Instal·lació física dels aparells
2. Modificar el firmware del router
3. Buscar un punt d'accés Guifi.net
4. Donar-se d'alta a guifi.net
5. Configuració del router
6. Configuració final (proxy)

Aquest passos estan ordenats de manera que al finalitzar-ne un, podem començar a fer el següent, però no es té per què seguir aquest ordre...

### Què es necessita?

Per anar completant tots els passos necessitarem una sèrie de materials i eines.

- Router wifi que permeti modificar el firmware (en aquest cas hem fet servir un Buffalo WHR-G54S, ja que són els més "complicats" de modificar). [Llista de routers compatibles][routers]
- Antena wifi a 2,4 Ghz per fer l'enllaç (nosaltres hem fet servir una antena de 11db de la casa Cyberbajt).
- Caixa estanca 150x200 per amagar-hi el router (hem fet servir una caixa de la casa Legrand que fa la mida exacte per a un router buffalo).
- Cable de xarxa UTP5 (la llargada dependrà de les vostres necessitats).
- 2 connectors RJ-45 (que ens serviran per connectar el router amb l'ordinador).
- Cable elèctric i clavilla per a portar corrent fins al router, ja que estarà penjat a la teulada (s'aconsella utilitzar cable manguera 3x1,5).
- Brides i/o cargols (per penjar la caixa al màstil i per lligar els fils...).
- Grimpadora, estenalles, ganivet, tornavís, clau anglesa, cinta aïllant, etc...


[routers]: http://www.dd-wrt.com/wiki/index.php/Supported_Devices "Els més usats són el Buffalo WHR-G54S i el LINKSYS WRT-54GL"
